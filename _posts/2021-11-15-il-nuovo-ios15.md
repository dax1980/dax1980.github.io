---
title: "iOs 15: così uguale, così diverso"
categories:
  - Blog
tags:
  - apple
  - ios
  - tecnologia
---

In casa ho diversi dispositivi Apple e qualche giorno fa mi sono deciso ad aggiornarli alla nuova versione del sistema operativo.
Generalmente faccio passare alcuni mesi dal rilascio della versione stabile, per non incorrere nei primi bug di gioventù, tanto è vero che i miei dispositivi sono stati aggiornati direttamente alla versione 15.1.

L'impatto iniziale con la nuova versione del sistema operativo è nel segno della continuità con la precedente; graficamente sono molto simili e non si notano cambiamenti macroscopici.
Se andiamo nel dettaglio però ci accorgiamo che i cambiamenti sono stati tanti, alcuni importanti, altri meno.
Nel dettaglio possiamo citare:
* nuova modalità full immersion, ossia una maggiore personalizzazione della funzionalità "non disturbare". L'utente può decidere quali avvisi e notifiche ricevere e da chi, in base all'attività che sta svolgendo (lavoro, relax, sport ecc). Al momento è una funzione che non uso e che non ho configurato, ne riparlerò quando l'avrò configurata.
* restiling notifiche, e direi che sono migliorate nella leggibilità.
* FaceTime migliorato e con audio spaziale, anche qui come soprà, nessun test ancora effettuato.
* Mappe migliorate, qui invece posso confermare che i passi avanti sono stati enormi rispetto alle primissime versioni. L'applicazione funziona bene e la navigazione (provata in auto) è buona. L'impressione è che al momento Google Maps sia ancora un passo avanti, ma rispetto a qualche anno fa il divario tra le due applicazioni si è assottigliato.
* Safari aggiornato, con spostamento della barra di navigazione in basso. In realtà c'è anche l'opzione per rimetterla in alto, ma credo che la barra in basso sia più comoda su dispositivo mobile (forse meno su tablet). Molta l'attenzione posta sulla privacy, con funzioni anti tracciamento.
* Posta aggiornata, anche qui con focus su privacy.
* Scan OCR integrato in Foto e nell'app Fotocamera; questa secondo me è la vera bomba, una integrazione semplice ma comodissima che permette finalmente di selezionare un testo o un numero da una foto o da una immagine.

In definitiva, come spesso accade con il sistema operativo di Apple, i cambiamenti tra questa versione e la precedente non sono sconvolgenti, non c'è una vera e propria "killer feature", ma al tempo stesso le piccole modifiche apportate aiutano a migliorare l'esperienza d'uso.
